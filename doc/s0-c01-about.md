### O książce

Zajęło mi sporo czasu, nim naprawdę pojąłem *Git'a*. W miarę jak coraz częściej używałem go w miejscu pracy, starałem się ludziom wyjaśniać czym on jest i dlaczego wciąż z niego korzystamy. W praktyce, krzywa nauki *Git'a* jest dość stroma w porównaniu z wieloma innymi systemami. Znam przypadki deweloperów, którzy pokochali *Git'a*, gdy wreszcie go zrozumieli, choć dojście do takiego momentu często bywa żmudne.

Książka ta jest skierowana do programistów, którzy nieszczególnie lubią *Subversion*, *Perforce* lub inny aktualnie wykorzystywany system SCM<sup>1</sup>, a za to słyszeli coś dobrego o *Git*, lecz nie wiedzą jak się za niego zabrać, albo czemu jest tak niezwykły. Chodzi w niej o przejrzyste, zwięzłe i czytelne objaśnienie *Git'a*, w sposób możliwie najprostszy. Moim celem jest, abyś po ukończeniu lektury rozumiał zarówno wewnętrzną budowę *Git'a*, jak i jego zasadnicze funkcje.

By to osiągnąć, zacznę książkę (po wprowadzeniu) od omówienia jak właściwie działa *Git*, zamiast tego, jak z niego korzystać. 
Stwierdzam, że tak naprawdę nie rozumiałem *Git'a* i miałem wiele problemów z jego wykorzystaniem, dopóki nie pojąłem co on właściwie robi na niskim poziomie zamiast sądzić, że jest to jakaś inna, dziwaczna odmiana systemu SVN<sup>2</sup>.


<br><sup>____________________</sup>
<br><sup>1</sup> SCM — ang. Software Configuration Management
<br><sup>2</sup> SVN — system kontroli wersji, znany również jako *Subversion*
