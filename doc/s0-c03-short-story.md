### Krótka historia *Git'a*

Projekt *Git* rozpoczął się z chwilą, gdy Linus Torvalds dostrzegł palącą potrzebę wdrożenia szybkiego, wydajnego i rozproszonego na wielką skalę systemu zarządzania kodem źródłowym jądra *Linux'a*.

W tamtym czasie, zespół zangażowany w rozwój jądra zaniechał rozsyłania poprawek pocztą elektroniczną i przeszedł w 2002 r. na system SCM<sup>1</sup> *BitKeeper* będący na licencji własnościowej firmy *BitMover*. Jednakże w kwietniu 2005 r. *BitMover* przestał udostępniać bezpłatną wersję swojego narzędzia dla społeczności open source, podejrzewając pewnych programistów o naruszenie warunków licencji przez stosowanie technik inżynierii wstecznej kodu.

Ponieważ Linus żywił ogromną niechęć (i nadal ją ma) do niemal wszystkich systemów zarządzania kodem źródłowym, postanowił stworzyć własny. Tak oto w kwietniu 2005 r. narodził się *Git*. Kilka miesięcy później, w lipcu, utrzymanie projektu powierzono Junio Hamano, który od tamtej pory to nadzoruje.

> Jestem egoistycznym draniem i dlatego wszystkie moje projekty dostają nazwy po mnie. Najpierw Linux, teraz git. <br> — Linus

*Git* zaczął się jako zbiór funkcji niskiego poziomu, włączanych w różny sposób w skrypty powłoki systemowej i Perl-a. Później (od wersji 1.0) coraz więcej skryptów przepisano na język C (jako funkcje wbudowane), zwiększając ich przenośność i szybkość.

Chociaż pierwotnie projekt *Git* został stworzony tylko na potrzeby rozwoju jądra *Linux'a*, błyskawicznie rozpowszechnił się i znalazł zastosowanie w zarządzaniu wieloma innymi projektami, takimi jak: *X.org*, *Mesa3D*, *Wine*, *Fedora* i *Samba*. Ostatnio upowszechnia się poza ekosystemem *Linux'a* do zarządzania projektami jak np. *Rubinius*, *Merb*, *Ruby on Rails*, *Nu*, *Io* jak i mnóstwem innych dużych projektów typu open source.


<br><sup>____________________</sup>
<br><sup>1</sup> SCM — ang. Software Configuration Management
